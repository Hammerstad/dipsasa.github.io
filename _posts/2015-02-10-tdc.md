---
layout: post
title: "Serverside C# med Vagrant og Docker"
author: anm
tags: [TDC, Vagrant, Docker, Devops, CSharp]
img: http://i.imgur.com/bJeyynv.jpg 
---

Et av de beste tilbudene man får som utvikler i Trondheim er [Trondheim Developer Conferene](http://2015.trondheimdc.no/). I fjor gikk TDC av stabelen for fjerde året på rad. Jeg var så heldig å stå på lista over foredragsholdere, som inkluderte store internasjonale navn som [Scott Hanselman](http://www.hanselman.com/), [Sahil Malik](http://blah.winsmarts.com/), [Seb Lee-Delisle](http://seb.ly/) og [Scott Allen](http://odetocode.com/about/scott-allen). Det var stort å få gjøre sin debut som foredragsholder på samme scene som disse dyktige folkene!

<!--more-->

Foredraget jeg tok med meg var **Enkel kryssplatform RESTFull tjeneste med .NET, Vagrant og Docker**, en gjennomgang av hvordan lage en kryssplatform serverkomponent i .NET med  [Vagrant](https://www.vagrantup.com/) og [Docker](https://www.docker.com/) som kjerneverktøy i utviklingsløpet. Denne verktøykassen legger opp til fokus på integrasjoner og produksjonslik deploy fra første linje kode skrevet. Dette er et tema [Jeg har skrevet litt om før.](http://blog.amosti.net/build-test-and-deploy-net-apps-with-vagrant-and-docker/)

Essensen i foredraget er at .NET og C# nå er alt man trenger å kjenne til for å skrive hele stacken i applikasjonen din: Fra mobilklienter for iOS og Android via [Xamarin](https://xamarin.com/) til serversiden med [Mono](http://www.mono-project.com/) og [CoreCLR](https://github.com/dotnet/coreclr/wiki), som gir deg fritt spillerom til å velge *nix eller Windows som kjøremiljø.

![](http://i.imgur.com/bJeyynv.jpg)
Foto: Runar Ovesen Hjerpbakk

Tips til rammeverk og biblioteker man kan bruke for en enkel RESTFull tjeneste som skal kjøre kryssplatform er [NancyFX](http://nancyfx.org/), [Topshelf](http://topshelf-project.com/) and [Dapper](https://github.com/StackExchange/dapper-dot-net).

Slides og opptak fra foredraget ligger under. Ta gjerne en titt!

<script async class="speakerdeck-embed" data-id="3191aeafb0bf493b8be90abe01639bce" data-ratio="1.77777777777778" src="//speakerdeck.com/assets/embed.js"></script>


<iframe src="https://player.vimeo.com/video/144964559" width="500" height="281" frameborder="0" webkitallowfullscreen mozallowfullscreen allowfullscreen></iframe> <p><a href="https://vimeo.com/144964559">Andreas Mosti - ENKEL RESTFULL TJENESTE MED .NET, VAGRANT OG DOCKER</a> from <a href="https://vimeo.com/trondheimdc">TrondheimDC</a> on <a href="https://vimeo.com">Vimeo</a>.</p>


Etter foredraget tok jeg en tur backstage og ingen ringeren enn Scott Hanselman med demoen han skulle holde av [ASP.NET 5](http://www.asp.net/vnext) (nylig døpt om til [ASP.NET Core 1](http://www.hanselman.com/blog/ASPNET5IsDeadIntroducingASPNETCore10AndNETCore10.aspx)). Hanselman tok for seg framtiden slik Open Source Microsoft ser den for seg, å kjøre kode på alle platformer med minst mulig installert takket være [CoreCLR](https://github.com/dotnet/coreclr). Scott fortalte at han planla å be en tilfeldig person blant publikum med en Mac for å demonstrere hvor enkelt det er å kjøre en ASP.NET 5 app uten noe som helst installert. Jeg plasserte da selvfølgelig Utviklingsleder i DIPS, [Runar Ovesen Hjerpbakk](http://hjerpbakk.com/) på første rad. Måtte han ta scenen sammen med Scott? Selvfølgelig!

![](http://i.imgur.com/6Ba2BF7.jpg)
Foto: Andreas Mosti

Den vanskelige biten var ikke å få ASP.NET til å kjøre på OS X, men å få hodet rundt den norske tastaturlayouten. Hanselman vitset i kjent stil og hans 3 innlegg endte opp (ikke overraskende) med å være noen av de mest underholdende på hele konferansen.

Alle sesjoner fra TDC 2015 ligger ute på [Vimeo](https://vimeo.com/trondheimdc/videos). TDC 2016 vil finne sted 31. oktober 2016, så bare hold av datoen og bestill flybilletter!
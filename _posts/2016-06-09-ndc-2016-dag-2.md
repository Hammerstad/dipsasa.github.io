---
layout: post
title:  NDC 2016 Dag 2
author: [roh, anm]
tags: [Arkitektur, Docker, Infrastruktur] 
---

## Deploying Docker Containers on Windows Server 2016 - Ben Hall

Docker har på mange måter revolusjonert måten Linux-applikasjoner blir pakket og rullet ut på. I 2015 fant Microsoft ut at
containerteknologi var så spennende at de inngikk partnerskap med Docker.
Nå, i 2016 begynner vi endelig å se resultater av dette samarbeidet. Når Windows Server 2016 blir sluppet kan vi endelig høste en
skikkelig saftig frukt: Windows baserte containere. 

<!--more-->

### Windows Server 2016

Windows Server 2016 kommer med standard støtte for Windows Containers, samt en ekstra feature kalt Windows Hyper-V containers. Med
Hyper-V støttede containere bringer Microsoft ekstra sikkerhet til kjøremiljøet. Docker benytter seg av namespaceing og cgroups
delt rett på kjernen. Selv om en container oppfører seg som en selvstendig sandkasse helt isolert fra andre containere og hosten i
seg selv, kan en kompromittert container være skadelig for selve Windowskjernen på hosten. Ved å benytte Hyper-V containere vil det
spinnes opp en egen VM som kjører den aktuelle containeren. På denne måten blir kjøremiljøet helt isolert fra hosten. Men vil ikke
oppstart av en VM føre til ekstra overhead? Microsoft lover et tillegg på 200 ms som burde være spiselig for alle. 


### Baseimages

Windows Containere vil basere seg på Nano Server eller Windows Server Core. Server Core kan sammenlignes med Ubuntu eller CentOS
på Linux-siden: Du får tilgang til det aller meste du trenger fra Windows Server. Nano Server ligner mere på Alipine Linux. Dette
vil være et bare minimum med kun det aller mest nødvendige som trengs for å tilby et server-OS applikasjonen kan bruke. Dette
baseimaget vil passe perfekt for ASP.NET Core applikasjoner. 

Til nå er det laget images for blant annet IIS, Nginx, MySQL, Redis osv. Etter hvert som RTM nærmer seg vil det garantert dukke
opp flere. 

### Powershell støttet fullt ut

Microsoft tilbyr installasjonsskript for å enkelt installere Windows Containerstøtte og Docker. I tillegg jobbes det med egne
Powershell moduler som skal gjøre administrering av containerere sømløst for driftspersonell som benytter Powershell til daglig. 


### Hva med utviklerne? 

Støtte for Windows Containers er allerede kommet i siste bygg av Windows 10 for de med Insider - abonnement. Det er da støtte for
alle de samme features som finnes på serversiden. Det vil også dukke opp støtte i Visual Studio for "Build as Docker Container",
med tilhørende deplay via Docker Machine. 

### Konklusjon 

Docker for Windows og Windows Containers kommer til å bli en skikkelig gamechanger for hvordan vi utvikler og ruller ut
programvare på i framtiden. Det blir nå mulig å implementere et skikkelig disposable pattern på Windowssiden, som vil støtte opp
under skikkelig immutabel infrastruktur. Vi gleder oss! 
